Идея 1 за задача към лекциите по ОКГ:
Тип на задачата: "Два числови отговора"
Тема на задачата: "Kрива на Кох"
Пример със задачата:
Тунелът, по който се движим е препречен от дебела врата от ковано желязо. Тя има необичайна ключалка, която може да бъде отключена само от специален "ключ на Кох от ниво L". Ами сега? За щастие се сещаме за лекциите по ОКГ и знаем, че ключа на Кох от ниво 0 е просто прав ключ без зъбци с дължина 1дм, а ключа от всяко следващо ниво се получава според правилата на кривата на Кох.
Наблизо се намира и работилницата на услужливо джудже, което може да изработи необходимия ключ от тел. За съжаление то си пада по-скоро по занаятите и орнитологията, отколкото точните науки и не му е достатъчно да знае само нивото L на ключа, който ни трябва - трябва също да му кажем:
    1) Колко зъбци има ключа - тъй като всеки от тях трябва прецизно да се изпили, за да работи ключа
    2) Колко е общата дължина на зъбците на ключа - за да знае колко тел ще е нужна за изработката

Задачата би могла да се даде с различни стойности за числото L - например 3, 4 или 5.
За решение на задачата човек е необходимо да разбира как се построява кривата на Кох. Възможно е или да измисли формула за исканите въпроси, или да нарисува съответната крива и да преброи търсеното (прикачвам картинка, която биха си нарисували студентите, за да решат задачата).
Отговор:
(ниво L, брой зъбци, обща дължина)
(0, 0, 1)
(1, 1, 4/3 ~ 1.33)
(2, 5, 16/9 ~ 1.78)
(3, 21, 64/27 ~ 2.37)
(4, 85, 256/81 ~ 3.16)
(5, 341, 1024/243 ~ 4.21)


Идея 2 за задача към лекциите по ОКГ:
Тип на задачата: "Числов отговор"
Тема на задачата: "Многостен"
Лутайки се из коридорите на омагьосания дворец се натъкваме на дългобрад старец, който си подхвърля голямо странно зарче с формата на някакъв прост многостен, а на стените му са написани първите естествени числа. Докато го подмята успяваме да видим само няколко - 8, 3, 5, 1. Старецът ни казва да му кажем някакво число и можем да продължим, само ако когато хвърли зарчето, му се падне по-малко число. Но има уловка - за да не хитруваме, колкото по-голямо число кажем, толкова повече време ще ни задържи, за да ни задава гатанки. Успяваме да изкопчим от стареца, че зарчето има V върха и E ръба, но нищо повече. Какво да правим? Кое е най-малкото число, което можем да кажем, така че хем да сме сигурни че ще победим, хем да не слушаме излишни гатанки?

Задачата би могла да се даде с различни стойности на E и V, стига да е подсигурено, че зарчето има поне 8 стени заради условието.
Прикачвам картинка на подобно зарче.
Решение: Зарчето е прост многостен с V върха и E ребра. По формулата на Ойлер броя стени е F=2+E-V, тоест това е и най-голямото число, записано на зарчето. Следователно оптималния отговор е 2+E-V+1.

